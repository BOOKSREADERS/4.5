# 4.5


හිත හැදෙන කතා...

<div align="center">
  බුරුවාගේ මොළය...

ඔන්න එකමත් එක කාලෙක කැලෑවක සිංහයෙක් වාසය කලා. මේ සිංහයාගේ මිතුරා වුනේ කපටි හිවලෙක්.

ඔවුන් දෙදෙනාම එකට සත්තු දඩයම් කලා.

සිංහයා සතුන් දඩයම් කලා. හිවලා ඒ සදහා උදව් කරලා තමන්ගේ කොටස ලබා ගත්තා.

ඔහොම කාලයක් ගෙවිලා යද්දි දවසක් සිංහයා හොදටම ලෙඩ වුනා.

ගුහාවෙන් පිටතට යන්න බැරි තරම් අමාරු වුනා. දවසක් දෙකක් යද්දි කෑම නැතිව සිංහයාට හොදටෝම බඩගිනි වුනා.

"හිවල් යාළුවේ මට බඩගිනියි. මට අසනීප නිසා එළියට යන්න බැහැ. ඔබට මට කෑම ටිකක් ගෙනත් දෙන්න පුළුවන්ද?"

සිංහයා හිවලා ගෙන් ඇහුවා.

ඔන්න ඉතින් හිවලා දඩයමේ ගියා. ඒත් හිවලා දඩයමේ දක්ෂ නැහැ. ඒ නිසා කපටිකමින් දඩයමක් කරගන්න හිවලා හිතුවා.

ඔහොම හිවලා ඉස්සරහාට යද්දි ඌට බුරුවෙක් හමුවුනා.

"බුරු මහත්තයා. සිංහ අධිරාජ්‍යානයෝ ඔබවහන්සේව මේ මහා වනාන්තරයේ අගමැති බවට පත් කිරීමට කැදවනවා"

හිවලා චාටු බසින් කිව්වා. ඉන්පස්සේ බුරුවාට ආචාර කළා.

මෝඩ බූරුවා හිවලාගේ චාටු බස් වලට රැවටුනා .

ඊටපස්සේ බුරුවා හිවලා පසුපස සිංහයා ලගට ගියා. සිංහයා මේ මෝඩ බුරුවාව පහසුවෙන් දඩයම් කලා.

"මට හොදටම පිපාසයි. මම ඉක්මනින් එනකම් අපේ ආහාර වේල බලාගන්න."

සිංහයා එහෙම කියලා ගග ලගට ගියා. හිවලා ඉක්මනින්ම බුරුවාගේ මොළය ආහාරයට ගත්තා

"කෝ මේ බුරුවාගේ මොළය"

සිංහයා ඇහුවා.

"මොළයක් තිබුනා නම් මේ බුරුවා මෙහෙම එනවාද"

හිවලා හිනා වෙලා කිව්වා.

ඔන්න කපටි අය ආශ්‍රය කරන කොට පරිස්සමෙන් ඇසුරු කරන්න.

ඒ වගේම බොරු චාටු කතා වලට රැවටුනොත් මේ බුරුවාට වුනා වගේ අනුන්ගේ උගුලක වැටෙන්න පුළුවන්.
  <p align="center">
